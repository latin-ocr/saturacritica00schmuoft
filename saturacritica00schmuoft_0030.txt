24

dit, quod verbo quodam, unde ὑβρίζειν pendeat, aegre careinuS‚ cum ἐβουλήθη e versu proxi-
mo non possit ita repeti, ut sententiae satisfiat. Quid vero tu? inquies. Reputanti mihi, haud
raro vitia eo orta esse, quod, quae in unum cogendae erant sillabae‚ eae· discerpebantur‚ non
ineptum videbatur ὕβριν δ’ ὑβρίζειν εἰς ἐμὴν εὐνὴν ἔτλη i. e. inludere audebat coniuyio meo .
leqicimo. cf. Andr. 977; nam εὐνήν cum intercidisset propter vocis ἐμήν similitudinem, numeri
temere fortasse expleti sunt appingendo pronomine. Nec falso coniugium suum Helena diceret
ἐμὴν εὐνήν, cf. Med. 1354 σὺ δ’ οὐκ ἔμελλες τᾶμ’ ἀτιμάσας λέχη τερπνὸν διάξειν βίοτον
ἐγγελῶν ἐμοί. Andr. 1254 σὲ δ’ ὡς ἂν εἰδῇς τῆς ἐμῆς εὐνῆςχάριν κτλ. Sed ne dissimulem,
quod reclamitare quodam modo huic coniecturae videatur: uti ἀποσιώπησις illa mulieris pudori
ac pudicitiae congruere videbatur, sic turpis ambiguitatis nomine notanda forsitan sit aperta
haec conubii ludibrio violati commemoratio. Quapropter abiecta illa opinione hanc malo nunc
commendare emendationem, si modo est: ’
ὕβριν δ’ ὑβρίζειν εἰς ἔμ’ εἵλετ’ ἐγγελῶν.

Manifestum est autem, ΗΝΕΤΛΗΝΕΙὨ et EIAETEFFEAQN non multum inter se distare. Et
ne locutionem quidem ineptam esse, intellegitur ex Soph. Phil. 443 θερσίτης τις ἦν, ὃς οὐκ
ἂν εἵλετ’ εἷς ἅπαξ εἰπεῖν, ὅπου μηδεὶς ἐῴη. De participio denique quod addidi ἐγγελῶν
cf. Eur. Med, 1354, quo loco modo usus sum.

Postremo de Hel. v. 1653 quid sentiam expromam. Regi Theoclymeno enim fratres Helenae
de sororis fortuna exponentes his utuntur verbis:

ἐπεὶ δὲ Τροίας ἐξανεστάθη βάθρα,
καὶ τοῖς θεοῖς παρέσχε τοῦνομ’ οὐκέτι,
‘ ἐν τοῖσιν αὐτοῖς δεῖ νιν ἐζεῦχθαι γάμοις
1655. ἐλθεῖν τ’ ἐς οἴκους καὶ συνοικῆσαι πύσει.

Scripsi haec codicis vestigiis diligenter ingressus, praeterquam quod ibi v. 1653 perverse
exaratum exstat napealev' οὔνομα οὐκέτι. Haec autem interpretaturi haud exiguis impedimur
difficultatibus, ut non mirum sit, interpretes magno opere laborasse ut in primis versui 1653,
quo nihil potest cogitari obscurius, lucem adferrent. Sed, ut fit, nihil nisi hoc spectantes animo.
ut quae unius eiusque deterioris codicis lide niterentur verba tuerentur et enodarent obscuriora.
commiserunt, ut interpretationem laboriose excogitarent„ quae oraculi simillima ipsa interpre-
tationis indigeret. Quod utinam ne summo ipsi viro, G. Hermanno, accidisset. Is enim vetu-
stiores nonnullas editiones Bothiumque secutus priorem sententiam concludi voluit v. 1653,
vocemque οὐκέτι a ceteris seiungi interpunctione. Haec autem interpretatus: postquam Helena
nomen praebuit diis (ita nimirum, ut simulacrum ab lunone ex aethere factum diceretur), sen-
tentiam linxit, quae vix possit ab hominibus studiose in umbraculis suis legentibus, nedum ab
audientibus intellegi. Nemo certe Atheniensis, quamvis consuesset Heraclitos σκοτεινοὺς· audire,
elicuisset ex verbis illis eiusmodi sententiam vel mentis suae acie dispexisset. Multo vero in—
credibilius suopte ingenio excogitavit W. Ribbeckius Berolinensis‚ qui (In Eur. Hel. Coniect.
1865. p. 20) suasit ut corrigeretur καὶ τοῖς θεοῖς ἤρεσκε τοῦνομ’ οὐκέτι, quod convertit:
..postquam nomen deis iam ηοη placebat i. e. nomen Troiae, quam evertendam dei statuerant*

